Het bereiden van de hachee

Het klaarmaken van de hachee kost niet zoveel tijd, maar je moet wel geduld hebben als de hachee eenmaal op het vuur staat. Het kost even wat tijd om het geheel lekker gaar te laten worden. Om te beginnen verhit je de boter in de pan, en daarin laat je de blokjes vlees mooi bruin worden. Dan doe je er uienringen bij en deze bakken nu mee. Je moet alles regelmatig omscheppen en dan laat je het vijf minuten staan tot de uien lichtbruin zijn gekleurd. Je voegt er wat bloem bij. Je doet er daarna wat bouillon bij en dit laat je even staan tot het gebonden is. Doe er een beetje azijn bij met een laurierblad, ook zout en peper kunnen nu worden toegevoegd en eventueel kruidnagels. Dan zet je het gas lager en dan leg je het deksel op de pan en je laat de hachee ongeveer twee uur zachtjes sudderen. Het geheel laat je zo staan tot het vlees goed gaar is. De kruidnagels en het laurierblad kunnen er na twee uur uit worden gehaald, dan maak je wel de ma√Øzena aan met wat water, hiermee kun je de hachee binden. Ten slotte schep je de hachee in een schaal en je serveert deze met bijvoorbeeld aardappels.
